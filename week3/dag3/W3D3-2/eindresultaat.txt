Opdracht W3D3-2 - samen met Leon, Sarah en Lars.

Ik als senior:
In de eerste ronde was ik de senior developer en Leon was de junior. We gingen samen zijn script van de Filmzoeker bekijken. Mijn eerste vraag was: kun je me vertellen hoe je begonnen bent? Terwijl hij zijn "stappenplan" vertelde, wees hij was stukjes aan in zijn code. Ik probeerde zoveel mogelijk vragen te stellen, als ik iets niet snapte aan zijn code. Bijvoorbeeld: wat wordt er bedoeld met deze zin?
Mijn feedback bestond eigenlijk alleen maar positieve feedback, dit omdat Leon al zo veel beter is in coderen, dan ik. Ik kon niks bedenken (of verzinnen zelfs) waarop ik negatief kon reageren. Dat was logisch, maar wel jammer voor de opdracht.
Ik denk dat deze rol me goed af ging, omdat ik van nature het wel fijn vind om de leiding te nemen wanneer ik merk dat anderen dat niet doen.

Ik als observant:
Dit vond ik een beetje lastig. Ik wilde graag meedoen met het gesprek. Maar dat was niet de bedoeling. Er werden goede, concrete vragen gesteld. Bijvoorbeeld: waarom heb je voor deze manier gekozen? Er vielen wel aardig wat stiltes, waarbij de junior- en senior developer allebei niet wisten wat ze moesten zeggen, maar dat is ook wel logisch in zo'n geforceerde, neppe situatie.

Ik als junior:
Bij mij werkt het heel goed als je (bewust of onbewust) stiltes laat vallen. Ik blijf dan aan het woord, tot ik echt niet meer weet wat ik er aan toe moet voegen. Ik ben begonnen met het uitleggen van mijn code, waarom ik voor een bepaalde manier gekozen heb en wat ik er achteraf aan had willen verbeteren. Leon was mijn senior en heeft me zelfs nog een hart onder de riem gestoken, wat superfijn was. Ik denk dat ik in dit stadium heel goed met kritiek om zou kunnen gaan, omdat ik nog zoekende ben. Hoe dat in verder stadia me zou vergaan, durf ik nog niet te zeggen.